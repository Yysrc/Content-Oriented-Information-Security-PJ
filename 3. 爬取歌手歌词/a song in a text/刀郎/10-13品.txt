10-13品 - 罗林
词 Lyrics：鸠摩罗什译《金刚般若波罗蜜经》
曲 Composer：罗林
编曲Arrangement：罗林
制作人Producer：罗林
配唱制作Vocal Producer：罗林
音乐统筹Musical Co-ordination：张旖旎Judy
鼓Drum：张超
电吉他E-Guitar：袁寅
贝司Bass：李军
中阮Ruan：谭雅丹
弦乐编曲Strings Arrangement：林乙哲
弦乐指挥Conductor：Oleh Sheremeta
弦乐Strings：丝路爱乐乐团
录音Recording Engineer：韦敬民/方达
录音助理Recording Assistant：杨江龙
录音室Recording Studio：BSM声巧录音棚/云莺数码录音棚（云南音像出版社）/Soundquake Studio
混音Mixing Engineer：韦敬民
混音室Mixing Studio：BSM声巧录音棚
母带Mastering Engineer：韦敬民
母带后期处理录音室Mastering Studio：BSM声巧录音棚
OP：罗林
佛告须菩提 于意云何
如来昔在然灯佛所
于法有所得不
不也 世尊
如来在然灯佛所
于法实无所得
须菩提 于意云何
菩萨庄严佛土不
不也 世尊
何以故
庄严佛土者
即非庄严 是名庄严
是故须菩提 诸菩萨摩诃萨
应如是生清净心
不应住色生心
不应住声香味触法生心
应无所住 而生其心
须菩提 譬如有人
身如须弥山王 于意云何
是身为大不
须菩提言
甚大 世尊 何以故
佛说非身 是名大身
须菩提 如恒河中所有沙数
如是沙等恒河
于意云何
是诸恒河沙 宁为多不
须菩提言 甚多 世尊
但诸恒河尚多无数
何况其沙 须菩提
我今实言告汝
若有善男子 善女人
以七宝满尔所恒河沙
数三千大千世界
以用布施 得福多不
须菩提言 甚多 世尊
佛告须菩提
若善男子 善女人
于此经中
乃至受持四句偈等
为他人说 而此福德
胜前福德
复次 须菩提 随说是经
乃至四句偈等
当知此处
一切世间天人阿修罗
皆应供养 如佛塔庙
何况有人
尽能受持读诵
须菩提 当知是人
成就最上第一希有之法
若是经典所在之处
即为有佛 若尊重弟子
尔时须菩提白佛言 世尊
当何名此经
我等云何奉持
佛告须菩提
是经名为金刚般若波罗密
以是名字 汝当奉持
所以者何 须菩提
佛说般若波罗密
即非般若波罗密
是名般若波罗密
须菩提 于意云何
如来有所说法不
须菩提白佛言 世尊
如来无所说
须菩提 于意云何
三千大千世界所有微尘
是为多不
须菩提言
甚多 世尊
须菩提
诸微尘 如来说非微尘
是名微尘 如来说世界
非世界 是名世界
须菩提 于意云何
可以三十二相见如来不
不也 世尊
不可以三十二相得见如来
何以故 如来说三十二相
即是非相 是名三十二相
须菩提 若有善男子
善女人
以恒河沙等身命布施
若复有人 于此经中
乃至受持四句偈等
为他人说 其福甚多